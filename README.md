# کتاب فارسی آردوینو

آردوینو، محصولی است که اکثر دانشجویان، مهندسان و متخصصانی که نیاز به طراحی و ساخت مدارات برپایه ریزپردازنده های AVR را دارند، از طراحی و ساخت برد از پایه، 
بی نیاز می‌کند. از این رو، در ایران نیز بیش از پیش؛ محبوبیت یافته است. به حدی که بسیاری از دانشجویان و متخصصان، تکالیف و پروژه های خود را 
با آردوینو انجام می‌دهند. 
از آنجایی که آردوینو محبوبیت پیدا کرده است و مطالب فارسی منسجم و کاملی در مورد آن وجود ندارد، تصمیم گرفتم که این کتابچه را منتشر کنم 
تا شاید بتواند کمکی باشد برای علاقمندان به این حوزه. 

## محتوای کتاب
از آنجایی که برای یادگیری آردوینو، هم باید با تراشه های AVR آشنا باشیم و هم زبان برنامه‌نویسی C، 
تصمیم گرفته شد که کتاب در بخش‌های مختلفی نوشته شود. در بخش اول صرفا به این که AVR چیست و چطور کار می‌کند بپردازیم و سپس
مبانی برنامه‌نویسی به زبان C را بررسی کنیم. پس از آموزش برنامه‌نویسی، تازه کار با آردوینو و پروژه های مرتبط را شروع کنیم. 

## این کتاب برای چه کسانی است؟
اگر علاقمند به مهندسی سخت افزار و هم‌چنین برنامه‌نویسی برای سیستم‌های ریزپردازنده‌ای هستید، این کتاب برای شماست. هم‌چنین، برای این که 
این کتاب را بفهمید و یا بتوانید پروژه‌های آن را انجام دهید، نیاز نیست که هیچ پیش‌زمینه‌ای داشته باشید، که البته اگر پیش‌زمینه مناسبی در زمینه معماری کامپیوتر و یا برنامه‌نویسی دارید، می‌توانید این کتاب را بسیار راحت‌تر بفهمید. 